Jeg har logget normal internett-trafikk ved hjelp av Wireshark fra en lokal lab-klient. Deretter benyttet jeg verktøyet WireEdit for å modifisere IP-adresser og innhold i pakkene slik at de passer til casens behov. For å simulere overføring av krypterte filer benyttet jeg HTTP POST, samtidig som jeg loggførte en ny sesjon i Wireshark. Innholdet fra disse HTTP-meldingene ble deretter integrert i den primære PCAP-filen.
